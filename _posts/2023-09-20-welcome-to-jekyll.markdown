---
title:  "Po co komu strona internetowa w 2026" 
date:   2026-02-05 21:37:00 +0200
---
# Po co komu strona internetowa w 2026

Internet był kiedyś świetnym miejscem. Fora, GaduGadu, oraz cała masa dziwnych stron internetowych. Być może patrzę teraz na to przez pryzmat nostalgii ale obecnie juz nie jest taki niesamowity jak kiedyś, ech panie kiedyś to było!

Teraz? Farmy zagranicznych trolli finansowanych by zmienić wyniki, sieci społecznościowe zaprojektowane by pożerać czas i uwagę oraz podburzać i oburzać, wszechobecne śledzenie, do którego zdaje się już wszyscy, łącznie ze mną przywykli. A to wszystko w zalewie treści wypluwanej przez sztuczną inteligencję. Oraz infrastruktura internetowa pod ciągłym naporem botów zbierających każdy skrawek danych na potrzeby trenowania coraz to nowszych sztucznych inteligencji. 

Ale nie musi tak być. Być może to dobry moment (jak każdy inny, miałem już kilka takich poprzednich iteracji) żeby poszukać alternatyw. Być może teraz, kiedy internet jest do kitu warto sobie przypomnieć dlaczego taki był. 

Chciałbym mieć tutaj swój własny kącik w internecie gdzie będę publikował różne rzeczy, którymi się zajmuję takie jak muzyka, fotografia, czy inne nerdowe rzeczy.  


